<html>
<h1><span class='title'><center>Niedziela</center></span></h1>
<h3><center>W intencji powołań (Benedykt XVI)</center></h3>
<br>
<p>Ojcze, spraw, * by wśród chrześcijan rozkwitały liczne i święte powołania kapłańskie, * które będą podtrzymywały żywą wiarę * i strzegły wdzięczną pamięć o Twoim Synu Jezusie * poprzez głoszenie Jego słowa i sprawowanie Sakramentów, * za pomocą których nieustannie odnawiasz Twoich wiernych. * Daj nam świętych szafarzy Twojego ołtarza, * którzy będą mądrymi i żarliwymi stróżami Eucharystii, * Sakramentu najwyższego daru Chrystusa dla zbawienia świata.</p>
<p>Powołuj sługi Twego miłosierdzia, * którzy poprzez sakrament Pojednania będą rozszerzać radość Twojego przebaczenia. * Spraw, Panie, * by Kościół przyjmował z radością liczne natchnienia Ducha Twojego Syna * i posłuszny Jego wskazaniom * troszczył się o powołania kapłańskie i do życia konsekrowanego.</p>
<p>Wspieraj Biskupów, kapłanów i diakonów, * osoby konsekrowane i wszystkich ochrzczonych w Chrystusie, * aby wiernie wypełniali swoje posłannictwo w służbie Ewangelii. * Prosimy o to przez Chrystusa naszego Pana. * Amen.</p>
<h1><span class='title'><center>Poniedziałek</center></span></h1>
<h3><center>O nowe powołania (Paweł VI)</center></h3>
<br>
<p>O Jezu, Boski Pasterzu, * który powołałeś Apostołów, aby ich uczynić łowcami dusz, * pociągnij ku sobie gorące i szlachetne umysły młodych ludzi * i uczyń ich swoimi naśladowcami i swoimi sługami. * Spraw, by pragnęli tak, jak Ty, * powszechnego odkupienia, * dla którego ustawicznie ponawiasz na ołtarzu swoją ofiarę. *</p>
<p>Panie, który żyjesz, aby się wstawiać za nami, * otwórz przed nimi takie horyzonty, * by dostrzegli cały świat, * w którym wznosi się niema prośba tak wielu braci * o światło prawdy i ciepło miłości. * Spraw, aby odpowiadając na Twoje wołanie, przedłużali tu na ziemi Twoją misję, * budowali Twoje Mistyczne Ciało Kościół, * byli solą ziemi i światłością świata. *</p>
<p>Rozszerz, Panie, * Twoje miłościwe wołanie * również na wiele serc kobiecych, * czystych i wielkodusznych, * i wlej w nie pragnienie doskonałości ewangelicznej, * oddania się służbie Kościoła oraz braci potrzebujących pomocy i miłości. * Amen.</p>
</html>